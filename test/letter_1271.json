{
  "datetime": "15 June 1935",
  "format": "unknown",
  "place": "7 rue Edmond Valentin, Parigi 7",
  "source": "MS. National Library",
  "author": "James Joyce",
  "year": "1935",
  "recipient": "LUCIA JOYCE",
  "text": "Cara Lucia: Ieri sera venne un tuo dispaccio. Credo che il suo scopo fosse il denaro ma non son sicuro. Comunque sia stamane ne avrai ricevuto. In aspettativa più della tua risposta alla mia di venerdì mattina ho alcune domande a farti. Tre giorni fa ebbi una lunga lettera dalla tua cugina Boschenka. Mi scrisse che da qualche tempo o tosse o sputa del sangue e che il suo medico affermò ch’ella era tisica. Se il caso è così (spero di no) credi tu che quello sia dal punto di vista dell’igiene un ambiente buono? Mi scrisse poi che tu eri partita dal bungalow dove stavi sotto la tutela della bungalowa, una certa Nicholls. In che circostanze e con quale scopo? ‘She has got terribly fat’ mi scrisse anche a proposito di te. Ordunque, mia cara baienetta, dimmi, ti prego, di quanto sei aumentata di peso e se sai perchè. Voglio dire il cibo, l’aria o forse qualche altra causa come le glandole, tiroide od altro, delle quali alcuno dei tuoi mille ed un medici parlò di quando in quando. Ed insomma sei sempre contenta costì? Spero di si. Ma forse un cambiamento d’ambiente non totale, si capisce renderebbe la situazione meno pericolosa. E qui lascio la parola a te, cioè la risposta. Ti abbraccio Babbo",
  "lang": "it"
}