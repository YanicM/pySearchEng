{
  "datetime": "Postmark 3 August 1939",
  "format": "unknown",
  "place": "34 rue des Vignes, Paris XVI",
  "source": "MS. Rogers",
  "author": "James Joyce",
  "year": "1939",
  "recipient": "GEORGE ROGERS",
  "text": "Caro signor Rogers: Dunque. Giorgio è stato bocciato ingloriosamente dalla giuria invisibile della B.B.C. Quell’alto consesso promulgò il suo verdetto, vale a dire, che la sua voce era ben al disotto del livello richiesto e che no vedeva nemmeno perchè il suo nome dovrebbe essere aggiunto alla loro lista per un avvenire più o meno eventuale. Siccome Giorgio si mostra molto taciturno, mi rivolgo a Lei. Cosa diamine è successa a quell’ nazione? Si accorse Lei di qualche cosa nell’ambiente, una stiza, un’ostilità, fretta, impreparazione ecc. Od il timor panico distrusse la sua voce totalmente o cantò davvero in modo da meritare l’opprobriosa sentenza. ‘Al di sotto del livello della Granbretagna in fatto di arte canora!’ Per l’ugola celeste di Santa Cecilia, per quanto affirochito sia diventato il mio proprio ruggito, non m’aspettavo mai questo calcio di ciucco! Ed il guaio è ch’egli è sempre disposto ad accettare la condamna. Sarei molto grato di un Suo breve cenno in merito. Salutando La cordialmente devmo James Joyce",
  "lang": "it"
}