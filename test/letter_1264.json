{
  "datetime": "15 May 1935",
  "format": "unknown",
  "place": "7 rue Edmond Valentin, Paris 7e",
  "source": "MS. National Library",
  "author": "James Joyce",
  "year": "1935",
  "recipient": "LUCIA JOYCE",
  "text": "Cara Lucia: Ti ho spedito ieri un altro pacco di Hämostial ma non in fiaschi come volevi perchè costa giusto il doppio, cioè 200 franchi e c’è anche il rischio di rottura. Ti prego di seguire accuratamente le istruzioni mediche e di non esagerare le dosi. Spero che questa distillazione insieme coll’aria salubre del mare di Moyle ti faranno del bene. Le tue lettere sono sempre benvenute. Forse un incontro colla signora Bailly non ti nuocerebbe. La povera donna ha sofferto anche ma il suo temperamento continua ad essere quello che i musicisti chiamano ‘vivace molto’. Ieri la sorella della Monnier ha aperto un esposizione. Mamma ci andò e le fu detto che qualche settimane fa hai mandato tre pezzetti di ricamo alla mia ex-editrice. Ma perchè mandare vasi a Samo? Non abbiamo altre notizie dall’America ma forse ne avremo stasera perchè il Bremen è arrivato. Anzi i giornali dicevano che Giovanni conte MacCormack doveva arrivare anche. Mamma andò alla stazione per incontrarlo o piuttosto per avere notizie di Giorgio. Ma quel cigno canoro aveva spiccato il volo altrove. E non posso biasimarlo perciò. Qui il tempo continua ad essere incredibilamente brutto. Ma a Bray, pare, il sole splende e splende ancora. Hai fiutato bene, birichina! Batto le mani! Ti abbraccio Babbo",
  "lang": "it"
}