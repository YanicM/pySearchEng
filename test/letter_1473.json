{
  "datetime": "Postmark 13 March 1940",
  "format": "unknown",
  "place": "Hotel de la Paix, S, Gérand-le-Puy (Allier)",
  "source": "unknown",
  "author": "James Joyce",
  "year": "1940",
  "recipient": "NINO FRANK (Postcard)",
  "text": "Caro Nino Frank: Prospettive, una rivista romana diretta da Curzio Malaparte, pubblicò li 15 febbraio la traduzione nostra di Anna Livia con parecchi articoli su me e su Finnegans Wake. Il Settanni mi scrive da Capri che ha creduto bene raddolcirne certi passaggi. La prego di procurarsela [sic] la rivista e di notare in margine le varianti. Vorrei avere così il nostro testo. Il Settanni mi scrive che il Suo nome non appare per ragioni che Lei capirà sul momento. Ma non sarà sempre celato, spero! Giorgio e Beckett vengono qui per le vacanze pasquali. Provi di vedere l’uno o l’altro forse prima. Il telefono di Giorgio è Inv. 52.63. E come va il mio libro. L’avrà presto finito? Insomma, diciamo, per la fine del mese. Me lo faccia sapere ma non me lo mandi colla posta. Un altro favore. Se mi scrive scriva piuttosto alla macchina causa la mia vista. Una stretta di mano James Joyce",
  "lang": "it"
}