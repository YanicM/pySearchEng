{
  "datetime": "[9] May 1935 Thursday",
  "format": "unknown",
  "place": "7 rue Edmond Valentin, Paris 7",
  "source": "MS. National Library",
  "author": "James Joyce",
  "year": "1935",
  "recipient": "LUCIA JOYCE",
  "text": "Cara Lucia: Non ho ricevuto nessuna notizia da parte tua riguardo alla spedizione di due libri nè dell’invio di due somme di denaro, quattro lire sterline in tutto. Spero che il tuo silenzio non sia dovuto a cattiva salute. Ad ogni modo ti mando accluse altre due sterline. Due righe in risposta ci farebbe piacere. La ragione per la quale Curran non è andato da te è che sua madre morì giorni fa ed ebbe molto da fare. Qui il maltempo batte il record ma spero che la Brighton irlandese si comporti meglio. Le notizie che ci pervengono dall’America continuano ad essere poco allegre. Ebbi una lettera dalla Weaver. Essa ti vuol bene anche se si esprima male. Mamma ed io stiamo abbastanza bene. Il famoso gatto, diventato randagio, fa il giro di tutti gli appartamenti e si fa mantenere da tutti con un cinismo quasi nobile. Ti abbraccio Babbo giovedì li non so quanto maggio.",
  "lang": "it"
}