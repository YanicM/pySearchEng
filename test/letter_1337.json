{
  "datetime": "11 April 1937 Sunday",
  "format": "unknown",
  "place": "Carlton Elite Hotel, Zurich",
  "source": "MS. Kastor",
  "author": "James Joyce",
  "year": "1937",
  "recipient": "GEORGE JOYCE",
  "text": "Caro Giorgio: Ho visto Vogt finalmente. Trovò la mia vista molto migliorata il foro che praticò nell’occhio sinistro aggrandito. S’allargherà, dice, ancora e fra due anni propone di fare un altro taglio. Vorrei vedere meglio. Mi ha cambiato le lenti (3 punti diottrici e vuol tenermi in osservazione per saper se m’abituo bene ai nuovi occhiali. Li ho messi oggi. È un po’ strano ma vedo già meglio. L’occhio destro—nichtsehtum, un po’ peggiorato in durezza della cristallina verso il naso. Si ma minacciava una di quelle brevi vampate che mi vengono di quando in quando. Il clima qui è matto da legare. Infatti la vampata ci fù un’ora dopo aver visto Vogt. Ma presi aspirina, e feci delle compresse calde ed oggi va molto meglio. Così non potevo andare a S. Gallen ieri. Ma i cugini vennero qui invece ed abbiamo passato il dopopranzo e la sera assieme, al Dolder, al Teatro (io, rocchio bandato) ed alla Kronenhalle poi. Faceva un tempo siberiano dopo un venerdì molto caldo. Oggi però sto molto meglio. V. voleva ch’io rimassi 10 giorni, ma gli chiese di sollecitare la mia partenza e forse potremo partire verso la fine della settimana. Telefona a Levi. Mi secca scrivere 2 volte. In questo momento però è venuto un dispaccio da Stannie e Nellie dai pressi di Verona. Sono già in viaggio ed arrivano a Zurigo stasera alle 9. Ho trovato o quasi un posto per loro (essa pure ma dovrebbero stare nel collegio convitto stesso) e questa brusca partenza può significare tante cose. Ad ogni modo tutti sono d’accordo che S. non troverà mai un posto qui senza prima presentarsi in persona. Credo anche di aver superato le grandissime difficoltà di un permesso di soggiorno. Ma vedremo. Spero che state tutti bene. Ti abbraccio Babbo",
  "lang": "it"
}