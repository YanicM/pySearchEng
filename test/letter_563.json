{
  "datetime": "2 May 1920",
  "format": "unknown",
  "place": "via Sanità 2, III, Trieste",
  "source": "MS. Yale",
  "author": "James Joyce",
  "year": "1920",
  "recipient": "CARLO LINATI",
  "text": "Caro Signor Linati: Da dieci giorni tutti i negozi a Trieste (inclusi i librai) sono chiusi per lo sciopero dei commessi. Quindi non vidi nè il Convegno nè Poesia, Un’esemplare del primo mi giunse ieri mattina. Le ho spedito il II° atto di Esuli non appena ebbi la Sua espressa. Pensavo (causa certe dicerie in giro qui) mandarlo con qualche amico in partenza per costì. Spero Le giungerà in ordine ed a tempo. L’inchiostro e la carta andando male d’accordo ho corretto l’ultima parte colla matita. Ci sono quà e là degli [sic, for delle] ommissioni che ho lasciate stare. Si potranno rimpiazzare più tardi. Cordiali saluti e ringraziamenti anche dell’articolo benevolo che m introduce ai lettori italiani. James Joyce",
  "lang": "it"
}