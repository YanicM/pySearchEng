{
  "datetime": "3 November 1920",
  "format": "unknown",
  "place": "rue de l’Université 9, Parigi VII",
  "source": "MS. Yale",
  "author": "James Joyce",
  "year": "1920",
  "recipient": "CARLO LINATI (Postcard)",
  "text": "Caro Signor Linati: Grazie della cartolina. Sono tornato qui di nuovo non avendo trovato un appartamento. Gli Esuli sono già tradotti in francese ed accettati dal Théâtre de l’Oeuvre. Lugne-Poe e Suzanna Desprée li interpreteranno in dicembre. Adesso scrivo la versione finale di Circe. Ho dovuto aspettare l’arrivo della mia cassa di libri che mise la bellezza di 4 mesi fra qui e Trieste. Causa l’ultimo episodio (Nausikaa) la polizia americana mossa dalla figlia del procuratore di stato a Nuova York, ha sequestrato la rivista. La prima udienza ebbe luogo al 22 u. d. Si prepara un putiferio appena finito il maladetto libro sarà pubblicato prima in un’edizione speciale di 1000 esemplari a 250 lire l’uno, 500 per l’America e 500 per l’Europa. Saluti cordiali James Joyce",
  "lang": "it"
}