{
  "datetime": "29 May 1935",
  "format": "unknown",
  "place": "7 rue Edmond Valentin, Paris 7e",
  "source": "MS. National Library",
  "author": "James Joyce",
  "year": "1935",
  "recipient": "LUCIA JOYCE",
  "text": "Cara Lucia: Il proverbio inglese dice: No news, good news: e spero che questo sia il tuo caso. Ad ogni modo eccoti 2 lire sterline. Si dice che il mese di maggio sia il mese dei fiori ma questo maggio a Parrigi [sic] non è neanche il mese dei cavolfiori. Qui non c’è nulla di nuovo. Il conte Edgardo Carducci si è fatto vivo. Stava per divorziarsi ma poi ha cambiato parere. È sempre pieno d’idealismo ed ama le paste e la musica. Insomma, un buonissimo italiano. Le notizie dall’America sono migliori. Giorgio sembra amare abbastanza l’ambiente. Non sapevo che mio figlio avesse uno stomaco così forte. Più si vive e più s’impara. La signora Bailly ha cambiato domicilio ed ora abita nella casa di qualche arcivesco o monsignore. Beato lui! La signora Giedeon era qui per qualchi giorni e ti manda affettuosi saluti. È una brava donna anche se un pochino isterica. Ti credi in Irlanda ma sei anche in Norvegia. I norvegesi fondarano la città di Wicklow che significa: Wick, un insenatura del mare, e low, un farro [sic]. Mamma ed io pensiamo spesso di te ma pare che in certi casi l’assenza e la forma più alta della presenza. Non oso domandarti se canti qualche volta perchè mi fu detto recentemente che trovi le nuvole più belle che le pentoline. Forse Antoinette aveva la stessa opinione perchè non ho mai sentito una donna di servizio fare tanto baccano in cucina come lei. Sta bene, godi la vita e dormi. Ti abbraccio Babbo",
  "lang": "it"
}