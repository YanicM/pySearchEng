{
  "datetime": "30 August 1911",
  "format": "unknown",
  "place": "Mercoledì Via della Barriera Vecchia 32, III, Trieste",
  "source": "MS. Eccel",
  "author": "James Joyce",
  "year": "1911",
  "recipient": "MARIA KIRN",
  "text": "Cara Maria Vi mando altre 20 corone in questa lettera e dovete tornare subito con Giorgino. Riceverete questa lettera a mezzogiorno giovedì e dovete partire col treno delle 2–g– o al più tardi col treno delle 6 ore per essere a Trieste senza fallo giovedi sera. Mia moglie è assai in pensiero perchè mia sorella è tornata sola e non possiamo aspettare oltre domani sera. Mi raccomando che starete attenta a Giorgino specialmente alla ferrovia: e, se non vi ubbidisce chiamate senz’altro un gendarme per metterlo a posto. Sono andato alla stazione otto o dieci volte. Vi prego dunque di non farmi aspettare domani sera. Dite anche a Giorgino che suo babbo sta assai male perchè non vuol tornare più. Addio e non mancate di venire puntualmente. James Joyce PS Vi prego anche di ringraziare i vostri genitori per la loro bontà verso mia sorella e Giorgino.",
  "lang": "it"
}