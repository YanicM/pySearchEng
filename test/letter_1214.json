{
  "datetime": "28 August 1934",
  "format": "unknown",
  "place": "Grand Hotel Monney, Montreux (Suisse)",
  "source": "MS. Kastor",
  "author": "James Joyce",
  "year": "1934",
  "recipient": "GEORGE JOYCE",
  "text": "Caro figliolo, Le lettere qui accluse devono essere rimesse a volta di corriere a Leon. Come vedi l’edizione inglese sta per salpare. Pregai Forel di preparare Lucia per la nostra visita. Egli disse di no, che avrebbe (lui) un’intervista con noi soli prima. Mi disse dunque di venire domenica alle 2£ alla sua villa Hautes Rives, Lucia essendo alla sua Les Eglantines e che ad allontanarla ci penserebbe lui come voleva parlare con noi prima di acconsentire ad un incontro. Arriviamo alle 2£ alla casa di Forel. Mama vede subito piantata sull’erba davanti la porta, Lucia. Mama mi dice: Entriamo presto prima che ne veda. E fila dentro. Io seguo come posso, l’atrio essendo pieno di gente. Mi credevo salvo ma sento la voce di Lucia gridare: Babbo! Babbo! Ed un momento dopo era addosso a me, abbracciandomi e singhiozzando. La calmai e poi essa inseguì mama. Io, allora, furibondo lanciavo una filza di moccoli contro un dottore che mi stava vicino. Sembra che avevano detto a Lucia che venivo alle 2½. Che cosa pensate voi di questa storiella. Il resto segue. Mama trovò Lucia molto bene, il viso più tondo, i capelli non più grigi ecc. Era molto affettuosa con mama, baciandola ecc. Povera e cara figliola! Basta per oggi. Ti dirò le mie impressioni quando la rivedrò domani. Ti abbraccio Babbo Dear Helen and Stevie Many greetings to yiz! Babbo",
  "lang": "it"
}