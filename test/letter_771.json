{
  "datetime": "30 January 1924",
  "format": "unknown",
  "place": "Victoria Palace Hotel, 6 rue Blaise Desgoffe, Paris, rue de Rennes",
  "source": "MS. Fonda Savio",
  "author": "James Joyce",
  "year": "1924",
  "recipient": "ETTORE SCHMITZ",
  "text": "Caro amico, Sono andato alla stazione ma nessun treno era in arrivo (nemmeno ritardato) nell’ora indicatami. Ne ero molto dispiacente. Quando ripasserà per Parigi? Non potrebbe pernottare qui? Grazie del romanzo con la dedica. Ne ho due esemplari anzi, avendo già ordinato uno a Trieste. Sto leggendolo con molto piacere. Perchè si dispera? Deve sapere ch’è di gran lunga il suo migliore libro. Quanto alla critica italiana non so. Ma faccia mandare degli esemplari di stampa a Parlerò o scriverò in proposito con questi letterati. Potrò scrivere di più quando avrò finito. Per ora due cose mi interessano: Il tema: non avrei mai pensato che il fumare potesse dominare una persona in quel modo. Secondo: il trattamento del tempo nel romanzo. L’arguzia non vi manca e vedo che l’ultimo capoverso di Senilità ‘Si, Angiolina pensa e piange ecc …’ ha sbocciato grandemente alla chetichella. Tanti saluti alla Signora se si trova costì. Spero avremo il piacere di veder loro fra breve. Una stretta di mano James Joyce PS. Anche, Mr Gilbert Seldes ‘The Dial’ (indirizzo?) New York’",
  "lang": "it"
}