{
  "datetime": "2 April 1923",
  "format": "unknown",
  "place": "26 Avenue Charles Floquet, Paris VII",
  "source": "MS. Cecchi",
  "author": "James Joyce",
  "year": "1923",
  "recipient": "EMILIO CECCHI",
  "text": "Egregio collega, La ringrazio sentitamente dello trafiletto. Spero abbia già ricevuto l’esemplare ‘stampa’ che pregai la casa editrice a Londra di spedirle. Leggerò con molto interesse il suo articolo sul Convegno; però siccome entrerò domani all’ospedale per una operazione all’occhio (iridectomia), e non so dove andrò a finire dopo, La prego di volere inviare l’esemplare (oltre quello destinato a Londra) alla casa editrice qui: Shakespeare & Co, 12 rue de l’Odeon, a mio nome. Da un pezzo non ho notizie di Linati. Se lo vede però me lo saluti. Spero che il tordo—o se mi permette di rettificare la sua allusione ornitologica—lo struzzo non gli abbia fatto male. Con distinti ossequi e ringraziamenti mi creda dev/mo James Joyce",
  "lang": "it"
}