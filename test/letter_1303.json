{
  "datetime": "23 October 1935",
  "format": "unknown",
  "place": "7 rue Edmond Valentin, Parigi 7, Tel: Inv. 50.38",
  "source": "MS. Bib, Municipale, Vichy",
  "author": "James Joyce",
  "year": "1935",
  "recipient": "SIGNORA MARIA NEBBIA",
  "text": "Gentile Signora, Tomato a Parigi giorni or sono ho sentito che Larbaud era di nuovo ammalato e l’indomani quando andai alla rue Cardinal Lemoine la portinaia mi disse che si trattava di un attacco acuto di reumatismo. Vi lasciai la mia carta da visita e se trova il tempo o di mandarci due righe o di telefonarci mia moglie ed io saremo molto grati. Spero che Lei non considererà questa mia richiesta come un’intrusione. Ad ogni modo La prego di dire a Larbaud che desidero molto avere le sue notizie, che spero che la sua salute si rimetterà fra breve e defìnitivamente e che sarò molto grato anche se egli mi permetterà di andarlo a visitare ed a stringere la mano che non ci siamo più veduti da secoli. Gradisca, gentile signora, i miei ossequi amichevoli James Joyce",
  "lang": "it"
}