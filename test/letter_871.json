{
  "datetime": "21 November 1925",
  "format": "unknown",
  "place": "2 Square Robiac, 192 rue de Grenelle. VIIe Parigi",
  "source": "MS. Fonda Savio",
  "author": "James Joyce",
  "year": "1925",
  "recipient": "ETTORE SCHMITZ (Dictated letter)",
  "text": "Caro Schmitz, Scusi se la mia risposta ha tardato ma questi ultimi giorni avevo scopolamine negli occhi e anch’oggi preferisco dettar a Lucia. Essa vi ringrazia molto, tanto Lei che la signora Trevisani ed io pure la ringrazio per il gentilissimo invito ma purtroppo non può accettarlo per il momento ed ecco perchè. Mercoledì o giovedì prossimo entro alla clinica dove devo subire un’operazione, la settima in tre anni (cateratta secondaria) ma conto di esser di ritorno per Natale, poi passate le feste vogliamo andare a Londra per la première ed unica della mia commedia. In queste circostanze sarebbe difficile per Lucia di assentarsi. Ci rincrescie perchè sarebbe stato un soggiorno molto piacevole per lei, però l’anno prossimo spera di poter andar a passare qualche tempo a Trieste. Ho parlato colla direttrice del ‘Navire d’argent’ la quale m’assicurò che un brano del Suo libro sarà pubblicato nel numero di gennaio e febbraio presentato da Crémieux. Continuo a lavorare malgrado l’ostacolo della vista. Rassicuri la Sua Signora in quanto riguarda la figura d’Anna Livia. Di lei non tolsi che la capigliatura e quella soltanto a prestito per addobbare il rigagnolino della mia città l’Anna Liffey che sarebbe il più lungo fiume del mondo se non ci fosse il canal che viene da lontano per sposare il gran divo, Antonio Taumaturgo e poi cambiato parere se ne torna com’è venuto. Tanti saluti cordialissimi a voi tutti quanti una stretta di mano James Joyce",
  "lang": "it"
}