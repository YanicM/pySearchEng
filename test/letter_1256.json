{
  "datetime": "[About 7 April 1935]",
  "format": "unknown",
  "place": "7 rue Edmond Valentin, Parigi 7",
  "source": "MS. S. Illinois",
  "author": "James Joyce",
  "year": "1935",
  "recipient": "LUCIA JOYCE",
  "text": "Cara Lucia: Grazie della tua lettera. Ti ho spedito ieri in una busta 2 lire sterline. Non ti ho scritto ed oggi non posso scriverti a lungo perchè ho lavorato tutto il giorno. Vedo con piacere che sei sempre contenta costì e che il luogo ti va bene. Non ti ho mandato il giornale perchè credo che l’hai già visto. Mi parli del defunto cavaliere Fernandez, della di lui consorte e d’altre persone più o meno degne. Confesso però che la me⁠[n]⁠zione dei loro nomi suscita una fiammella alquanto fioca in questo cuore che va invecchiandosi. C’è dunque a Bray una gentildonna che si chiama Mazza: Ma perchè non si chiama Ombrellino? Mi consigli di andare al circo. Dove? Nell’anfiteatro o nella pista? Sono pronto a tutto. Ti manderò tutti i libri che vuoi ma bisogna dirmi quali. Segui forse il mio cattivo esempio trascurando l’acqua della Moyle? Ma io mi lavo religiosamente ogni volta che la luna è in quintadecima. In risposta alle tue domande non sono in carteggio col Byrne ma credo che Carducci abbia letto Carducci perchè io leggo Giacomo Giocondo. Giorgio ora sta bene, Helen sta benone, ed il loro bambino benissimo. [Manuscript breaks off]",
  "lang": "it"
}