{
  "datetime": "13 August 1934",
  "format": "unknown",
  "place": "Grand Hotel Britannique, Spa, Belgique",
  "source": "MS. Kastor",
  "author": "James Joyce",
  "year": "1934",
  "recipient": "GEORGE JOYCE",
  "text": "Caro figliolo: Lasciamo da parte le gravi questioni sollevate nella tua lettera. È uno spreco di tempo discuterle. Cosa fatta capo ha. Siamo qui da quasi un mese ma comincia a fare un tempo impossibile, umido, coperto, ecc. Andremo a Lussemburgo per qualche settimana. Mama ora sta un pò meglio. Era molto esaurita perchè ha fatto tanto a Parigi per via dell’appartamento. Ci è stato una lieve ricaduta di Lucia ma passerà presto. Però, credo che un’intervista personale col Forel, coi dottori e colle infermiere oramai s’impone prima di combinare un programma per l’inverno. Dunque gli scrissi in questo tempo e se egli non va in vacanza passeremo per Basilea a Ginevra prima di entrare di nuovo a Parigi. Ad ogni modo Lucia resterà dove si trova fino al vostro ritorno come telo promisi. Confermo il mio dispaccio d’ieri suggerito da Leone. Ma anche se questo trasferimento s’effettua in tutto o in parte la mia intenzione a proposito resta invariata. Per spiegare il panico di Leone bisognerebbe vedere i giornali europei al riguardo degli stati uniti. In questo mondo tutti questi si vogliono un bene di Dio. Ho avuto una risposta dal Sig. Pugh a Dublino. E fra qualche settimana spero avere una serie di 6 fotografìe genuine che si possono sostituire alle fotografie attuali. Matisse mi ha telefonato stamane da Parigi per avere certi dettagli. Gliene diedi e devo incontrarlo a Parigi fra 5 settimane. Incoraggiati dal esito delle cose in America (ohibo! 18 anni di lotta, vittoria finale ed … il dollaro perde 50% del suo valore all’estero) gli editori inglesi si sono decisi a far stampare e pubblicare quanto prima una prima edizione di 1000 e 100 firmati a 30/– e 3 ghinee risp., poi in ’35 3000 a 15 scellini ed in ’36 edizione illimitata a 8½ scellini. Qui termino la prima partita della mia lettera dove si tratta di sbarazzare il terreno delle faccende più materiali e continuerò domattina. Ti abbraccio Babbo",
  "lang": "it"
}