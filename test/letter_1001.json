{
  "datetime": "14 July 1929",
  "format": "unknown",
  "place": "Imperial Hotel, Torquay",
  "source": "MS. Texas",
  "author": "James Joyce",
  "year": "1929",
  "recipient": "SIGNORA LIVIA SCHMITZ",
  "text": "Gentile Signora: La copia che Schmitz mi mandò non era la bella e non sono sicuro di averla perchè mi parlò nella sua lettera della sua intenzione di pubblicare la conferenza in una rivista. Però, non appena tornato a Parigi in settembre, cercherò fra le mie carte. È possibile anche ch’io abbia passato le copie a Miss Beach per il suo archivio in attesa dell’articolo stampato. Ma essa pure è in vacanze, ma gliene parlerò al mio ritorno. Dove si trova la copia dalla quale Schmitz lesse? Non avrebbe potuto leggere quella che mi mandò. Forse la diede al Linati o al Ferrieri? Non mi sembrerebbe inverosimile. Grazie per i due libri. Non li avevo visti prima. Saluti cordiali anche da parte di mia moglie devmo James Joyce PS. Questa volta ho scritto l’indirizzo tout court!",
  "lang": "it"
}